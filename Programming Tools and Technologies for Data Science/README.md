## Προγραμματιστικά Εργαλεία και Τεχνολογίες για Επιστήμη Δεδομένων

Το μάθημα [Προγραμματιστικά Εργαλεία και Τεχνολογίες για Επιστήμη Δεδομένων](https://dsml.ece.ntua.gr/studies/courses/programmatistika-ergaleia-kai-technologies-gia-episteme-dedomenon) αποτελείται από δύο μέρη.

---

**Μέρος Α: Python**

Το πρώτο μέρος ξεκινά να διδάσκεται πριν την έναρξη διδασκαλίας των άλλων μαθημάτων, προκειμένου να γίνει μια βασική εισαγωγή στη γλώσσα Python για τους/τις φοιτητ(ρι)ες που δεν είναι εξοικειωμένοι/ες με αυτήν, ώστε να μπορούν να τη χρησιμοποιήσουν στη συνέχεια του εξαμήνου σε άλλα μαθήματα. Στην [ιστοσελίδα του μαθήματος που αφορά το κομμάτι της Python](https://courses.softlab.ntua.gr/progds/) υπάρχουν σημειώσεις, κώδικας και βίντεο που αφορούν την ύλη που καλύπτεται και κάθε χρόνο ανανεώνεται με αναλυτικές οδηγίες σε ό,τι αφορά τη διδασκαλία, την εξέταση, κ.α. Για το Μέρος Α ανατίθεται μια ατομική εργασία η οποία συνήθως αφορά στην ανάπτυξη ενός ευριστικού αλγορίθμου για την απόκτηση υψηλού κέρδους μέσω συναλλαγών στο χρηματιστήριο, βάσει δεδομένων για μετοχές κατά τη χρονική περίοδο 1960-2017 (βλ. Ενότητα [2. Εργασίες](link)).

---

**Μέρος Β: R**

To δεύτερο μέρος του μαθήματος αφορά στην εξοικείωση με τη γλώσσα R και η αντίστοιχη ιστοσελίδα βρίσκεται [εδώ](http://www.math.ntua.gr/~fouskakis/Programming_R/progr.html). Για το Μέρος Β ανατίθεται μια ατομική εργασία η οποία συνήθως αφορά την ανάλυση δεδομένων (σε εισαγωγικό επίπεδο) χρησιμοποιώντας τα πακέτα και τις συναρτήσεις της R που καλύφθηκαν στα πλαίσια των διαλέξεων.

---

Πέραν των εργασιών, και τα δύο μέρη περιλαμβάνουν εξέταση που συνήθως πραγματοποιείται αρκετά πριν την επίσημη εξεταστική και γίνεται την ίδια ημέρα και ώρα και για τα δύο κομμάτια του μαθήματος (90 λεπτά για κάθε μέρος, με συνολική διάρκεια τις 3 ώρες). Μέχρι στιγμής, το μάθημα αξιολογείται με βαρύτητα 80% στις εργασίες και 20% στην τελική εξέταση.
